Il mio obiettivo è sviluppare un prodotto basato sull'IA per riconoscere i furti all'interno di negozi di abbigliamento.

Il nostro obiettivo di business è altamente disruptor: vogliamo sostituire e innovare completamente i vecchi sistemi antitaccheggio (placche fisiche e antenne acustiche/vettoriali) eliminando i falsi allarmi e i costi di fornitura delle placche.

Ecco i pillar tecnologici e strategici della nostra startup:
1. Target di Mercato: Grandi catene di Retail (es. Fast Fashion, grandi magazzini).
2. Modello di Business: Da definire. Struttureremo una fase di test in "negozi pilota" per validare sul campo se conviene un modello SaaS B2B classico o un modello a performance (una percentuale sul valore economico dei furti sventati).
3. Architettura: Soluzione Edge AI pura. Installeremo un server fisico proprietario all'interno di ogni punto vendita per processare i video localmente, garantendo latenza zero e massima sicurezza del dato.
4. Hardware: Forniamo noi delle telecamere specifiche e proprietarie ottimizzate per il nostro software.
5. Logica e Core Feature dell'IA:
   - Rilevamento di anomalie comportamentali e atteggiamenti sospetti finalizzati all'occultamento intenzionale del capo.
   - Monitoraggio degli ingressi/uscite dei camerini tramite una telecamera dedicata, implementando un sistema di conteggio (Re-Identification/Object Counting) per verificare la corrispondenza esatta tra il numero di capi portati all'interno e quelli portati fuori.

Sviluppa un piano di lavoro (roadmap) dettagliato e sequenziale suddiviso in fasi temporali (es. Mesi 1-2, Mesi 3-4, Mesi 5-6), strutturato rigorosamente sui seguenti due argomenti principali:

1. LATO SVILUPPO DEL BUSINESS:
- Strategia per la fase di "Negozi Pilota": come impostare metriche e KPI nei test per comparare l'efficacia del modello SaaS rispetto a quello basato sulla percentuale del furto sventato.
- Analisi competitiva e Value Proposition incentrata sulla sostituzione totale delle placche antitaccheggio fisiche (risparmio di tempo per lo staff, estetica dei capi, ROI per le grandi catene).
- Strategia di compliance legale pre-confezionata per i clienti (integrazione GDPR, rispetto dell'EU AI Act tramite oscuramento dei volti on-the-edge, e gestione delle autorizzazioni con l'Ispettorato del Lavoro/Sindacati per il monitoraggio dei dipendenti).

2. LATO SVILUPPO TECNICO DELL'AI:
- Gestione della pipeline video Edge AI: ottimizzazione dei modelli per girare sul server locale e gestione dell'input dalle nostre telecamere proprietarie.
- Sviluppo del modello di Action Recognition / Pose Estimation per rilevare l'atto dell'occultamento, riducendo a zero i falsi positivi (es. clienti che mettono le mani in tasca o sistemano la propria borsa).
- Sviluppo dell'algoritmo di conteggio capi per la zona camerini: come tracciare gli oggetti in mano al cliente (entrata vs uscita) senza violare la privacy visiva dell'interno del camerino.
- Roadmap di testing hardware: calibrazione delle telecamere proprietarie e stress-test dei server locali in condizioni di negozio affollato.